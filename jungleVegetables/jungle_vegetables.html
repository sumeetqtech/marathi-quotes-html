<!DOCTYPE html>
<html>
<body>

<h2>रानात बहरलेली किमया...</h2>
<p>दरवर्षी पावसाळ्यात विविध रानभाज्या आपल्या आसपास उगवलेल्या आढळून येतात. या भाज्या चवीला रुचकर
    असतातच; तसेच त्या पौष्टिक आणि औषधीसुद्धा असतात. अशाच काही रानभाज्यांची माहिती आज आपण पाहू</p>

<h4>टाकळा :</h4>
<img src="takla.webp" width="200" height="200">
<p>- ही वनस्पती पावसाळ्यात उगवते व ऑक्टोवर ते डिसेंबर या कालावधीत तिला फुले येतात.<br>
    - टाकळा ह्या वनस्पतीला उग्र वास किंवा दुर्गंधी असला तरी टाकळ्याच्या कोवळ्या पानांची भाजी
    करतात.<br>
    - टाकळ्याच्या पानांची भाजी सर्व प्रकारच्या त्वचारोगात देतात तर त्याच्या बिया वाटून लेप त्वचेवर
    लावतात.<br>
    - तसेच भाजी गुणाने उष्ण असल्याने शरीरातील वात व कफदोष कमी होण्यास मदत होते.</p>

<h4>आंबुशी :</h4>
<img src="ambushi.webp" width="200" height="200">
<p>- पावसाळ्यात रस्त्याच्या कडेला आंबुशी ही नाजूक वनस्पती उगवलेली पाहावयास मिळते.<br>
    - ही महाराष्ट्रात सर्वत्र आढळते.<br>
    - आंबुशी गुणाने रूक्ष व उष्ण आहे. ही वनस्पती पचनास हलकी असून, भूक वाढीसाठी उपयुक्त आहे<br>
    - तसेच कफ, वात आणि मूळव्याध यात आंबुशी गुणकारी आहे</p>

<h4>मायाळू :</h4>
<img src="mayalu.webp" width="200" height="200">
<p>- मायाळू ही बहुवर्षायू वेल असून, या वनस्पतीची बागेत, अंगणात, परसात तसेच कुंडीत लागवड करतात.<br>
    - मायाळूचे वेल कोेकणात सर्वत्र आढळतात.<br>
    - मायाळूची कोवळी पाने भाजीसाठी वापरतात.<br>
    - रक्ताची किंवा पित्ताची उष्णता अतिशय वाढल्यास मायाळूची भाजी देतात.<br>
    - गुणधर्माने ही भाजी थंड स्वरूपाची आहे.<br>
    - मायाळूची भाजी पालकाप्रमाणे जिरण्यास हलकी आहे.</p>

<h4>करटोली :</h4>
<img src="kartoli.webp" width="200" height="200">
<p>- करटोलीची वेल कोकण, मराठवाडा, विदर्भ, पश्‍चिम घाट व पश्‍चिम महाराष्ट्र परिसरात आढळतात.<br>
    - करटोलीला जून ते ऑगस्ट महिन्यात फुले व त्यानंतर फळे तयार होतात.<br>
    - करटोलीच्या फळांची भाजी कारल्यासारखीच असून, पावसाळ्याच्या अखेरीस ही भाजी बाजारात काही ठिकाणी
    येते.<br>
    - करटोली हे डोकेदुखीवरील उत्तम औषध आहे. तसेच मधुमेहाच्या रुग्णांनी या भाजीचे नियमित सेवन केल्यास
    रक्तातील साखर कमी होते.</p>

<h4>कपाळफोडी :</h4>
<img src="kapalfodi.webp" width="200" height="200">
<p>- ही वेलवर्गीय वनस्पती असून, पावसाळ्यात मोठ्या प्रमाणात आढळते.<br>
    - या वनस्पतीची वेल महाराष्ट्रातील जंगले, शेत आणि ग्रामीण भागात आढळते.<br>
    - सांधेसुजीवर पंचांग पाण्यात किंवा दुधात वाटतात व लेप करतात. यामुळे ठणका कमी होतो व सूज
    उतरते.<br>
    - कानदुखीत तसेच कानफुटीत कानात घालतात. यामुळे कानदुखी थांबते म्हणूनच या वनस्पतीला कानफुटी असेही
    नाव आहे.</p>

<h4>शेवळा :</h4>
<img src="shewla.webp" width="200" height="200">
<p>- शेवळा ही वर्षायू, कंदवर्गीय वनस्पती आहे.<br>
    - महाराष्ट्रामध्ये शेवळा वनस्पती कोकण, पश्‍चिम महाराष्ट्र व अकोला येथील जंगलात आढळते.<br>
    - शेवळ्याचा कंद औषधात वापरतात. याच्या कंदाची पाने दूध आणि साखरेबरोबर वाजीकरणासाठी देतात.<br>
    - शेवळ्याचे कंद व कोवळी पाने भाजीसाठी वापरतात.</p>

<h4>मोरशेंड :</h4>
<img src="morshend.webp" width="200" height="200">
<p>- ही वर्षायू रोपवर्गीय वनस्पती पावसाळ्यात सर्वत्र आढळते.<br>
    - शेतात, जंगल परिसरात, रस्त्यांच्या कडेने, ओसाड पडीक जमिनीवर, गावांत, गावाबाहेर सर्वत्र वाढलेली
    आढळते.<br>
    - मोरशेंड वनस्पतीच्या कोवळ्या पानांची भाजी करतात.<br>
    - या भाजीच्या सेवनामुळे रक्तातील युरिक ऍसिडचे प्रमाण कमी होऊन सांध्यांची सूज कमी होते.</p>

<h4>नळीची भाजी :</h4>
<img src="nali.webp" width="200" height="200">
<p>- नळीची भाजी ही वनस्पती तळी व तलावांच्या शेजारी, काठांवर, पाणथळ, ओलसर जमिनीवर, दलदलीच्या ठिकाणी
    वाढलेली आढळते.<br>
    - महाराष्ट्रात ही वनस्पती सर्वत्र आढळते. या वनस्पतीचे वेल जमिनीवर पसरत वाढतात.<br>
    - नागिणीच्या उपचारात ही वनस्पती वापरली जाते. तसेच कावीळ, श्‍वासनलिका दाह व यकृतविकारात या
    वनस्पतीचा वापर करतात.</p>

<h4>आघाडा :</h4>
<img src="aghada.webp" width="200" height="200">
<p>- आघाडा ही वर्षायू रोपवर्गीय वनस्पती असून, पावसाळ्यात जंगलात, ओसाड, पडीक जमिनीवर, रस्त्यांच्या
    कडेने, शेतात सर्वत्र आढळते.<br>
    - प्रामुख्याने उष्ण कटिबंधीय प्रदेशात भारतात, महाराष्ट्रात सर्वत्र ही वनस्पती आढळते.<br>
    - या वनस्पतीची मुळे, पाने, फुले, फळे (पंचांग) औषधात वापरतात.<br>
    - अंगातील जास्त चरबी कमी होण्यासाठी आघाड्याच्या बिया उपयुक्त आहेत.<br>
    - जेवण्यापूर्वी आघाड्याचा काढा दिल्यास पाचक रस वाढतो, तर जेवणानंतर दिल्यास आम्लता कमी होते.<br>
    - रातांधळेपणात आघाड्याच्या मुळाचे चूर्ण देतात.</p>

<h4>भुईआवळी :</h4>
<img src="bhui_awali.webp" width="200" height="200">
<p>- भुईआवळी ही वर्षायू रोपवर्गीय वनस्पती असून, 20 ते 50 सें.मी.पर्यंत उंच वाढते.<br>
    - भुईआवळी ही वनस्पती "इफोरबिऐसी' कुळातील म्हणजेच एरंडाच्या कुळातील आहे.<br>
    - याची पाने, कोवळी खोडे व फांद्या भाजी करण्यासाठी वापरतात.<br>
    - फ्ल्यूसारख्या थंडी-तापाच्या आजारात, तसेच वरचेवर सर्दी-खोकला, ताप येणे अशा लक्षणांत ही भाजी
    नियमितपणे खावी.</p>

</body>
</html>


